<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Unikornisok a felhőn</title>
    <link rel="stylesheet" href="style_css/style.css">
</head>

<body>
    <h3> Unikornisok a felhőn</h3>
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Napjainkban az unikornisok fénykorukat élik. Ennek ellenére csak kevesen tudják, hogy már évszázadokkal ezelőtt
    is népszerűek voltak. Legendákban és vallási írásokban egyaránt megjelentek. Hogy néztek ki? Mi volt a szerepük?
    Miben változtak az évek során? Hogyan váltak jelenünk egyik kedvenc ikonikus figurájává? Milyen kapcsolatban állnak
    a felhőkkel? Ezeket a kérdéseket fogom most megválaszolni.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sokak számára meglepő, de még a bibliában is említésre kerülnek. „De magasra növeszted az én szarvamat, mint az
    egyszarvúét; elárasztatom csillogó olajjal.” Az Úr dicsőítése arról szól, hogy a pogányokat megbünteti, míg a
    hívőket megáldja és az áldásával növények, gyümölcsök nőnek, hogy mindenki emlékezzen jóságára. A szarv, mint egy
    erő, az üdvösségének a szimbóluma, bátorítja a hívőket a kitartásban, és elárasztja csillogó olajjal, azaz felkeni
    (mint Dávidot Sámuel). A héber bibliában több alkalommal is említenek egy „Re’em” nevezetű állatot, amit az angolok
    „unicorn”-nak fordítanak, de a Károli Gáspár féle fordításban bivalyként, bölényként és egyszarvúként is
    fordították.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ázsiában a szarvának gyógyító erőt tulajdonítanak. Ókori eredetű hiedelmek szerint szarvának pora minden méreg
    hatását közömbösíti. A legenda szerint egy kígyó mérgezi meg azt a forrást, amit az unikornis használ ivóhelyként.
    Ám az állat olyan okos, hogy észreveszi, és a szarvával megtisztítja, mintegy antitoxikus hatással. Ezáltal a
    patikákban igen népszerű lett az unikornis szarv. De valójában nagyon fondorlatos zsiványok adták el a patikusoknak
    a narválok (északi tengerekben élő fogas cet) és elefántok agyarát. Ezáltal a gyógyászatban is fontos szerepet
    kapott egészen a 14. századig, a pestis kitöréséig. Idővel kiderült, hogy a szarvnak nincs gyógyító hatása a
    pestises betegekre.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; A középkorban a négylábú állatok fejedelmének tartották. Az erő, a hatalom, a tisztaság, a szüzesség szimbóluma
    is egyben. Az állatot csak úgy lehet elfogni, ha egy szűz leányt ültetnek le útjába, az előtt letérdel, és ölébe
    hajtja a fejét.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Az egyszarvú az irodalomban, címereken, porcelánokon, festményeken is kedvelt téma volt. A literatúra egyik
    legelterjedtebb kiadványa Diana Cooper: Unikornisok csodája c. könyv. A 15. században a csillagászatban is megjelent
    az unikornis. 1613-ban Petrus Plancinus fedezte fel a Tejúton lévő „Egyszarvú csillagkép”-et, amit akkor
    Monocerosnak nevezett.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Az egyszarvú a legendák szerint Indiából származik, de Kínát is sokszor említik az egyszarvú eredeti származási
    helyeként. Ennek függvényében mindenhol megtalálható az állat egyedi külső jellemzése. Az univerzális nézet szerint
    az egyszarvú ló alakú állat, de nem teljesen egyezik a ló testével. A homlokán elhelyezkedő szarv pedig hegyes és
    csavart, aminek fontos jelentése van ezoterikus (rejtett) szempontból. Mielőtt erre kitérnék, felvázolnám az egyes
    származási helyek szerinti meghatározásokat.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Indiában úgy tartják, hogy az egyszarvú teste lóé, a lába elefánté, a farka vaddisznóé, a feje szarvasé. A
    szarvasfejen helyezkedik el a három méter hosszú szarv. Kínában csaknem 20 fajt tartottak számon. Közülük is
    leghíresebb a Qi-Lin, ami a két nemet jelöli: „Qi” a hím unikornis, „Lin” a nőstény. Az állat oroszlán, sárkány és
    ló kereszteződése volt. Megjelenése üzenetet hozott, pontosabban előre jelezte egy-egy különleges ember világra
    jöttét (bölcs, császár).
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Európában fehér lóként és csavart szarvval a homlokán ábrázolják. Az unikornist a tisztaság, igazság és a
    bölcsesség szimbólumának tartják. Az egyszarvú fehérsége a Holdat szimbolizálja, illetve a szűziességet, a tisztító
    hatást lelkileg és fizikailag is.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ezoterikus szempontból a léte a mindenséggel fonódik össze. A spirális szarva a mindenség középpontja felé
    mutat. Az állatot csak az láthatja, aki mélyen elmerül a csendben és meditatív állapotba kerül.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Az egyik legismertebb kép egy unikornisról Raffaello Santi, Hölgy unikornissal, 1505 festménye. A kép a Mona
    Lisához hasonló beállítású női portré. A modell egy oszlopokkal határolt, loggiaszerű építményben foglal helyet,
    mögötte a háttér a Leonardo festményeire jellemző levegőperspektívával jellemezhető. A fiatal nő ölében egy
    egyszarvút tart. Ám kiderült, hogy a festmény első változatainak egyike egy kutyát ábrázolt a frissen eljegyzett
    hölgy kezében, amit a reneszánsz mester csak később festett át unikornisra. Míg a kutya a hűséget és a
    megbízhatóságot szimbolizálta, addig az unikornis a szüzességre utalt. Szakértők mai napig vitatkoznak, hogy a
    változása a frigy nem megvalósulásának köszönhető vagy a nő érintetlenségét akarta szimbolizálni a festő.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; De hogyan is kerültek be a 21. századba? Számunkra ma már nem a tisztaságot jelképezik, hanem inkább az
    individuumot. Már az egyszarvú angol megfelelőjében, a „unicorn” első felében is hasonlít a „unique” szóra, ami
    egyediséget jelent. Mintha felszólítana minket, hogy legyünk sajátosak, mint egy unikornis. Manapság mellé
    társították a szivárvány színt is, ami szintén a függetlent, a kreativitást és a különlegességet szimbolizálja. A
    sokszínűségre és a ritkaságra emlékeztet. Ugyanakkor nem csak a szivárványt csatolták mellé. Ha unikornisokra
    gondolunk, gyakran a felhőre is asszociálunk. A vízpára az ég fátyla. Állandó változása miatt a látható metamorfózis
    szimbóluma. Az Ószövetségben Isten gyakran felhőbe burkolózva jelenik meg népének, ezért a rejtőzködő, láthatatlan
    Úr szimbóluma. Az irodalomban úgyszintén megjelenik. A felvilágosodás emblémájában – „Post nubila reddit lux”
    (Felhők után visszatér a fény) – a szellemi sötétség szimbóluma, szemben a mindent megvilágosító fénnyel. Petőfi
    Felhők ciklusának címeként a disszonáns lelkiállapot kifejezője. Az árnyakat vető, villámokat, záport szóró felhők a
    folyton változó érzelmek jelképei: „Mint felhők a nyári égen, / Érzeményim jőnek-mennek / Majd fehéren, majd
    sötéten” (Mint felhők a nyári égen…).
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Az unikornis és a felhő együttesen leginkább Petőfi gondolatmenetéhez hasonlítható. A fehér vattacukornak tűnő
    képződmény valójában olyan, mint a negatív társadalom. Eltakarják és elnyomják az egyéniségünket, vagyis a bennünk
    lakozó egyszarvút. Nem engedik, hogy kibontakozzunk. Mindenkiben ott rejtőzik egy unikornis. Kérdés, hogy hagyjuk-e
    életre kelni.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Összegezve elmondhatom, hogy az unikornisok és a felhők is irdatlan mennyiségű jelentéssel bírnak. Korszakoktól
    és környezettől függően változóak. Mára a varázslatos tulajdonsága és a szerethető megjelenése miatt a gyerekmesék
    kedvencévé, és a pop kultúra elengedhetetlen tartozékává nőtte ki magát. Először a 20. században élte fénykorát,
    majd egy kis visszaesést követően ma ismét az áruk nagykövetévé vált.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Felhasznált irodalom:
    <ul>
        <li><a href="http://fictionkult.hu/cikk/fantasztikus-legendak-az-egyszarvu-969">
                http://fictionkult.hu/cikk/fantasztikus-legendak-az-egyszarvu-969</a></li>
        <li><a href="https://m.nyest.hu/hirek/felreforditasok-bibliai-heberbol">
                https://m.nyest.hu/hirek/felreforditasok-bibliai-heberbol</a></li>
        <li><a href="https://www.alkotasutca.hu/blog/a-muveszettortenet-leghiresebb-egyszarvui">
                https://www.alkotasutca.hu/blog/a-muveszettortenet-leghiresebb-egyszarvui</a></li>
        <li><a href="https://butopea.com/mlc/101-otlet-az-uni-otthon-letrehozasara">
                https://butopea.com/mlc/101-otlet-az-uni-otthon-letrehozasara/</a></li>
        <li><a href="https://www.tankonyvtar.hu/hu/tartalom/tkt/szimbolumtar/ch02.html#felh%C5%91">
                https://www.tankonyvtar.hu/hu/tartalom/tkt/szimbolumtar/ch02.html#felh%C5%91</a></li>
    </ul>
</body>

</html>