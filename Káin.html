<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Káin</title>
    <link rel="stylesheet" href="style_css/style.css">
</head>
<body>
    <h3> Kosztolányi Dezső: Káin</h3>
	<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iskolánk névadója a bibliai Káin és Ábel történetet kis mértékben átfogalmazta, átértelmezte, és megszületett Káin című műve.
	<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; A Szentírásban Káin földműves Ábel pedig juhpásztor volt. Mindketten szépen éltek. Időről-időre áldozatokat mutattak be az Úrnak, aki csak Ábel ajándékára tekintett. Ezért az idősebb fiú haragra gerjed, és megöli testvérét. Isten megátkozza a gyilkost, hogy ne teremjen gyümölcs a földjén, és bélyeget helyez rá, nehogy valaki megölje, mert az hétszeresen fizet tettéért. Ezután Káin Nód földjére távozott, ahol családot alapított.
  <br> Kosztolányi novellájában Ábel jól él, alig kell dolgoznia, és mégsem kell nélkülöznie. Ennek ellenében Káin éjjel-nappal robotol, megállás nélkül fáradozik, de mégsem sikerül egyetlen termést sem kicsikarnia a terméketlen földből. A báty megirigyli öccsét, és megöli. Ezt követően Nod földjére megy családjával, és új életet kezdenek. Útközben felesége észreveszi a bélyeget férje homlokán, aki egy tó vizében tisztára lemossa magáról azt. Ez az újdonsült élet mindannyiuknak kedvezett. Káin családja gyarapodott, utódai benépesítették a földet. Késő vénségében boldogan és elégedetten halt meg.
  <br> A Bibliában Isten arra akar tanítani, hogy sohase legyünk irigyek a másikra. Megakadályozza, hogy megöljék a bűnöst, akit hagy szenvedni, ezáltal oktatja az emberiséget. Ellentétben Kosztolányi művében épp az ellenkezőre mutat rá. A menni vagy maradni témát és az identitás kérdését is ecseteli. Többször említi, hogy többé nem is gondol arra a helyre, melyről eljött. A bélyeg lemosása szimbolizálja a haza végleges otthagyását, az identitása elvesztését, ami maga Káin döntése volt. Kosztolányi bizonyára magából indult ki. Budapesten kétségkívül több lehetősége volt, mint Szabadkán. Ott vált elismert íróvá, költővé. Azonban ő sohasem felejtette el, honnan jött. Mindig szívesen emlékezett vissza gyerekkorára. A diktatúrák világát úgyszintén körvonalazza. Főszereplőnk mindenki felett akar állni, akár egy zsarnok. Azáltal, hogy Nod földjére megy, ami nem egy földrajzi hely, hanem egy Istentől távoli helyet jelképez, elfordul teremtőjétől, és át akarja venni az uralmat felette. Hasonlóan Nietzsche az Isten halott kijelentéséhez, ami körülöleli a nihilizmust, a hatalom akarását és az übermensch kérdéskört is. Még a holokauszttéma előszele is lehet. Ott jelentkezett az az eszme, hogy öljünk meg mindenkit, aki az utunkban áll különböző kifogások fejében. Így most azokat az iskolákat, munkahelyeket, amiket régen zsidók töltöttek be, mára a nem zsidók vették át. Ugyanúgy, mint Kosztolányi művében. Káin megöli Ábelt, és ő veszi át az uralmat. A hasznon nem kell osztozni, mind egy szálig az idősebb testvéré lett. A legelőkön már nem öccse, hanem fiai legeltetik a juhokat. Ha pedig csak egy hozzá hasonlító embert is látnak, megölik.
	<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kosztolányi festőien megfogalmazza a mai világ ismertetőjegyeit. A földi életben mindig az nyer, aki a legerősebb. Művében még Isten felett sem lehetetlen győzedelmeskedni. Novellájában először úgy tűnik, folytatja a bibliai történetet, de később kiderül, egy új értelmezést ír.

</body>
</html>