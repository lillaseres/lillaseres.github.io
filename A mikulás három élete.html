<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>A mikulás három élete</title>
    <link rel="stylesheet" href="style_css/style.css">
</head>
<body>
   <h3> A Mikulás három élete</h3>
	<br> &nbsp;&nbsp;&nbsp;&nbsp;&nbsp;&nbsp;&nbsp;&nbsp;Műfaját tekintve novella, hiszen prózai formában íródott, kevés szereplőt mutat be, aránylag kevés helyszínen. Habár idejét nézve majdnem egy évet ölel fel, csak bizonyos mozzanatokat részletez. Témáját nézve több fogalom is megfordulhat a fejünkben. A kreativitás és a problémamegoldó képesség egyértelműen jelen van, de megjelenik az újrahasznosítás vagy a fogyasztói társadalom fogalma is.
	<br> &nbsp;&nbsp;&nbsp;&nbsp;&nbsp;&nbsp;&nbsp;&nbsp;Címéről az újjászületés juthat eszünkbe. A Mikulás, aki meghal, vagyis akinek lejár a szavatossági ideje, és utána a gyárban újra beolvasztják, majd egy másik karaktert készítenek belőle. Ez részben igaz is, de mint a szövegből kiderült, ezt a beolvasztást kicsit hanyagolják, mert a Mikulásnak nyúl vonásai vannak. 
  <br> A bevezető részéből még nem derül ki semmi később fontosnak mondható gondolat. Nem sejtet, de még csak meg sem említ semmi csokimikulásra utaló dolgot. A történetet az elejétől kezdve meséli el. A múzeum már lehet egy előjel arra, hogy valami furcsa, groteszk történetté alakulhat át a rövid történet. A kisgyerek unatkozik, és ihletet kap, mi lenne, ha múmiát készítenének az édesanyjával. Ezzel az anyukát gondolkodásra készteti, és próbára teszi a kreativitását, ami most a megszokottnál kicsit több időt vesz igénybe. Végül megtalálja a tökéletes múmiának szánt tárgyat, és mindketten élvezik az alkotás folyamatát, de az anya észreveszi, hogy a Mikulás nyúl vonásokkal is rendelkezik, tehát a különleges múmiának szánt tárgy immár harmadszorra fog új életet kezdeni. A mű végén már meg sem lepődik, hogy a húsvéti díszeket is újra felhasználják, hogy minél több hasznot húzzanak ki a fogyasztói társadalomból. 
  <br> Három fő helyszínen játszódik a cselekmény. A múzeumban, ami nagy hatással van a novella későbbi eseményeire. Az otthon, az alkotni vágyó kisgyerek valószínű egyik kedvenc helyén, és végül a bevásárlóközpontban, ami a reális világ egy jelképe is lehet.
  <br> A cselekmény leírása februártól decemberig tart, vagyis majdnem egy évet ölel fel, de csak bizonyos eseményekre tér ki részletesen, mint például az anya gondolkodása vagy a múmiakészítés folyamata. 
  <br> Az elbeszélő maga egy szereplő, az anya. Az ő szemszögéből látjuk a történetet egyes szám első személybe írva. Olvashatjuk a furcsábbnál furcsább gondolatait is, amit még a gyerekének sem akart elmondani. Ebből látszódik a nevelni akarás. Mint kiderült fiának sosem mond nemet semmire, inkább magának állít fel újabb kihívásokat. A kisfiú egy tipikus kisgyerek, aki szeret új dolgokat kipróbálni, és ebbe szívesen belevonja szeretett édesanyját is. 
  <br> A mű stílusát nézve leginkább groteszkre hasonlít a nyúl és mikulás ötvözetét előtérbe helyezve. Megjelenik benne egy realista vonás is, a fogyasztói társadalomnak eleget tevő gyártók bemutatásával.
	<br> &nbsp;&nbsp;&nbsp;&nbsp;&nbsp;&nbsp;&nbsp;&nbsp;Egy kérdéssel fejeződik a novella. Az anyukában valószínű felmerül a kérdés, hogy megvegye-e ezeket a csokikat, amikről úgyis tudja, hogy már lejártak, és legfeljebb egy újabb múmiának lesznek jók. Röviden a novella bemutatja a valóságot, a kreativitás, a problémamegoldó képesség és a találékonyság fontosságát.

</body>
</html>