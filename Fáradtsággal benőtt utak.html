<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Fáradtsággal benőtt utak</title>
    <link rel="stylesheet" href="style_css/style.css">
</head>

<body>
    <h3> FÁRADTSÁGGAL BENŐTT UTAK </h3>
    <p style="text-align: center; font-weight: bold;"> Szűts Zoltán: Versszelídítés. Forum Könyvkiadó. Újvidék, 1998.
    </p>
    <p style="text-align: justify;">&nbsp;&nbsp;&nbsp;&nbsp;&nbsp;&nbsp;&nbsp;&nbsp; Hosszú éveken keresztül meghatározó
        borítóval jelentek meg az újvidéki Forum Könyvkiadó Gemma könyvei, melyek az elsőkönyvesek sorozatát jelentették
        meg. Azóta a borítók az újabb grafikai irányzatokhoz igazodtak, de lényegében nem változtak, és a mai napig
        aktív publikációkkal rukkolnak elő. Szűts Zoltán első verseskötete a <em>Versszelídítés</em> is így jelent meg
        1998-ban. Az elsőre elavultnak tűnő kötet egy releváns témát boncolgat, különös figyelmet fordítva a
        hovatartozás és azon belül is a vajdasági identitástudat bonyolult mivoltára. Tehát nyíltan kijelenthetjük, hogy
        témája sosem lesz idejétmúlt. A könyv kiadásának évéből és helyszínéből már sejthetjük a költő gondolatait.
        Fontos, hogy versei a délszláv háború ideje alatt íródtak, így a létező leghitelesebben ír az akkori érzésekről
        és nehézségekről, ami rányomta pecsétjét az utókorra is. <br>
        &nbsp;&nbsp;&nbsp;&nbsp;&nbsp;&nbsp;&nbsp;&nbsp;A kötetben <b>Maurits Dániel</b> mellékletei illusztrálnak
        egy-egy fejezetet. Ugyanazokat a lovakat és szláv harcosokat ábrázoló motívumokat és ábrákat használja minden
        képen. Az ábrák pozíciójának megváltoztatásával újabb mondandót és értelmet ad képeinek. A könyv borítóján és
        hátlapján szereplő lovak magába a könyvbe néznek bele, és mintha egyenesen beleszáguldanának az egyes
        fejezetekbe.
        <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Alkotásai mondhatni egymásra épülnek. A rövid versektől
        egészen a prózai formáig jut el a kötetszerkezet szabadvers-formában. Az <em>Átokföldje</em> című versében a
        háború identitásromboló tulajdonságáról ír.</p>
    <p style="text-align: center;"> „Ahol az áldozat értelmetlen és nem kifizetődő. <br>
    [...] <br>
    Ahol már nem értjük egymás szavát <br>
    [...] <br>
    Ahol nem tudunk önmagunk lenni, <br>
    és lassan már nem is akarunk. <br>
    [...] <br>
    Ahol sebességünk elaltat. <br>
    Ahol már semmiben sem hiszünk. <br>
    Ahol minden halálosan komoly és nevetséges. <br>
    Ahol magányunkat már magunk fokozzuk. <br>
    Ahol az egyetlen idő a múlt. <br>
    Ahol minden élesbe megy, <br>
    de a mindennapok eltompítják látásunk. <br>
    Átokföldje.” (Szűts, 1998, 10.) </p>
    <p style="text-align: justify;">&nbsp;&nbsp;&nbsp;&nbsp;&nbsp;&nbsp;&nbsp;&nbsp; A reménytelenség és a
        végeláthatatlan szenvedés fogalmazódik meg ebben az 1995 áprilisában írt versben. A boldogság csak egy pillanat
        erejéig tart és a félelem konstans, szinte már életérzés. Minden értékünk hamuvá válik az életnek nevezett
        homokórában, tartja Szűts. Ahol már nem is reménykedünk, hogy valaki megfordítja ezt az órát, és a valamikori
        létünk elhasznált darabkái a semmibe hullnak.
        <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;<em>„A költők nyomorban élnek és szegényen halnak meg"</em>
        című versében rendkívül keményen fogalmazza meg, hogy mit is von maga után egy háború. Mint minden harci
        időszakban, így itt is az anyagiak körül forognak a dolgok, míg a művészet háttérbe szorul, mivel a túlélés
        kerül homloktérbe.</p>
    <p style="text-align: center;"> „vannak országok, <br>
        ahol a költő köp egyet, <br>
        mielőtt a postaládából kiesik <br>
        a gázszámla, <br>
        a villanyszámla, <br>
        a lakbér <br>
        a vízszámla, <br>
        a telefonszámla” (Szűts, 1998, 12.)</p>
        &nbsp;&nbsp;&nbsp;&nbsp;&nbsp;&nbsp;&nbsp;&nbsp;Az eszmei értékek képviselői nincsenek eléggé tisztelve,
        helyette a cenzúrázás és az alábecsültség jutott nekik. A múltban élés úgyszintén megjelenik a versben:
        <p style="text-align: center;"> „vannak országok, <br>
        ahol a hallgatással <br>
        övezett országutak <br>
        sárga fényei alatt <br>
        született gyermekek <br>
        nyakába a múltat <br>
        akasztják” (Szűts, 1998, 12.)</p> 
    <p style="text-align: justify;">&nbsp;&nbsp;&nbsp;&nbsp;&nbsp;&nbsp;&nbsp;&nbsp; Egy másik versében a
        Szeged-Becskerek útvonal szomorúságát szövegezi meg. A szegénységgel fűtött buszt, a szorongást, a félelmet,
        illetve a jövő- és Isten-nélküliséget festi meg a lapokon. Az elfüstölt tüdő, az elidegenedés és a magány a
        szomorú tájak mellett mind helyet kapnak. A <em>délvidéki depresszió</em> már címét nézve is a letargiát
        sugallja. A „kopott asztalok, műanyag székek / betört üvegek és ablakokat védő / rozsdás rácsok" (Szűts, 1998,
        22.) úgyszintén a nélkülözést idézik fel. Ettől a nagy tehertől már nincs kedve írni, csak az üres lapot nézi.
        Az állandó stressz okozta depresszió enyhítésére pedig a lírai én az alkoholt találja ideiglenes megoldásnak a
        költeményben. Egyfajta életérzéssé vált az egyén számára a folytonos bizonytalanság, a félelem.
        <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; A versből vett idézet, az: „évszázados fáradtság / és
        távolságokkal benőtt utak” (Szűts, 1998, 22.) jól leírják a délvidéki nemzet sorsát. Először Trianon, majd a
        délszláv háború levét issza a nép, amely mindkét országban idegennek minősül. Vajdasági magyarként számunkra
        ugyanolyan jelentős Jugoszlávia széthullása, mint egykor Magyarország feldarabolása. Tulajdonképpen ez az a
        téma, ami felett identitásunk megőrzése érdekében sohasem szabad átsiklanunk, ez teszi a kötetet a mai napig
        aktuálissá. A kettősség, hogy nekünk mindkét föld otthonunk kellene, hogy legyen, de valójában csak keressük a
        magunk helyét, és sokszor egyiket sem érezzük sajátunknak, csak a hontalanság érzése kavarog bennünk. Hazánkat
        „senkiföldjének” is nevezi, ahol már nem saját nemzetünk oldalán harcolunk, hanem egy idegen országot védünk, de
        természetesen nem önszántunkból, hanem sokkal inkább kényszerből.
        <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; A <em>mert akkor minden fekete-fehér volt</em> című
        versében papírra veti azt a korszakot is, amikor még fekete-fehér magyar filmeket lehetett látni, viszont az
        emberi arcok elszürkültek és kifejezéstelenekké váltak. Mindig volt mit várni, az egész életet egy üdülésnek
        tekinti, ahol a két kikapcsolódás közti időszak csak úgy volt, egy nagy rendezetlenségben. A munkahelyeket pedig
        félteni kellett, ugyanis a nem elfogadott politikai párthoz tartozás következményekkel járt. A sajtó
        nyilvánosságának korlátozása úgyszintén nagy elégedetlenségeket hozott magával. Szűts szavaival élve: az állam
        hol el-, hol összefoglalta az irodalmat. A szegénység motívuma meghatározó szerepet kap a kötet minden lapján. A
        két ország közti feketekereskedelemre is kitér, lényegében ebből éltek a határ menti települések. Versét feszült
        hangulattal zárja: „s a levegő, / a levegő sűrűbb maradt” (Szűts, 1998, 25.).
        <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; A költő egyik versében említi, sokan vagyunk itt, ezért
        elmegy, és minden elmenetelt egy kicsit újjászületésnek tekint, amit valóban komolyan gondolt, és ténylegesen
        Magyarországra költözött. Az elvándorlás térségünkben ekkor jelentkezett először, és azóta megállíthatatlanná
        nőtte ki magát. Szűts Zoltánnal együtt sokan döntöttek és döntenek úgy most is, hogy külföldön kezdenek új
        életet, azonban a vendégmunkáslét determinálja az embert, ezzel együtt egy macska-egér játék indul meg, hiszen
        csak a materiális dolgok felé fut, önmaga irányába pedig egy lépést sem tesz. A távozással önmagunk egy részét,
        családunkat hagyjuk hátra. A kulturális életünk átalakul, a hagyományaink emlékeinkben megfakulnak, lassan
        kikopnak. Egyfajta csonka, újszerű képünk lesz önmagunkról, amit nem mindig tudunk feldolgozni, így ennek
        tagadása miatt nem is foglalkozunk vele. Viszont egy egészséges önkép, identitás nélkül a jelen és a jövő is
        élhetetlen.
        <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Minél jobban elmerülünk a könyvben, annál inkább érezhetjük
        a gondolatok szétesését, kontrollálhatatlanságát. Ha még mélyebben fel szeretnénk tárni a dolgok struktúráját,
        kimondhatjuk, hogy mindennek a háború lehet az oka, illetve a vele járó test-lelki meggyötörtség. A
        szétszórtság, a fáradtság és az elfáradás jellemzi, hiszen már a gondolatok kordában tartása is nagy
        erőfeszítést igényel.
        <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Verseinek jelentős tulajdonága, hogy sokszor játszik a
        hangokkal. A hallott és a látott szavak nagyban eltérnek egymástól, ugyanis a szóközök, kötőjelek és zárójelek
        modern használatával, illetve az elválasztásokkal és a szóközépi soráthajlásokkal új értelmet ad a szövegeinek,
        ennek következtében nincs egy olyan karakter sem, amit ki lehetne hagyni a kötetből, tehát a nyelvi-szótani
        szabályok felrúgása jelentős szerepet játszik. Mondandója a hosszúverseiben csúcsosodik ki leginkább, ugyanis
        határozottan narratív jellegűek. A kötet legjobb versei, mint a <em>manufraktúra</em> vagy a szint etika is
        innen kerültek ki. Az utóbbi művében szerb, angol és persze magyar szavakkal is találkozunk. Bizonyára ez is az
        identitászavart vázolhatja fel. A ma már informatika, média és digitális kultúra kutatója és oktatója ebben az
        időben kezdett el komolyabban foglalkozni a számítógépes hírközlés világával, így verseiben fellelhető a
        számítógép iránti tudása. A <em>szó-netek</em> ciklusban versei különösen a szójátékra, szógyártásra alapulnak.
        A szonett versforma és a számítógépes világháló által összekovácsolt fejezet részben megőrzi a szonett formáját,
        és egyedi iróniával mutatkozik. Egy sikeres példája ennek a versstílusnak a <em>recycling babits</em>.
        Digitalizált versei igencsak színesedhettek a helyesírás-javító programtól, hiszen nyelvtana eltérő programban
        íródott.
        <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Amint már említésre került, a könyv első felében az
        önmegismerésre való törekvés dominál, viszont a közepén, nagyrészt a <em>veronikonok</em> című fejezetében a
        szerelemmotívum is megjelenik. Gyaníthatóan a lírai én ebbe az egyetlen boldogságba menekül a háború és a ki
        vagyok én kérdése elől. A könyv végére pedig a verseiben gyönyörűen összefonódnak ezek a motívumok, és az
        identitás, illetve a szerelem egy művön belül fogalmazódik meg.
        <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nem is lehetett volna tökéletesebben megfogalmazni ezt a
        témát a Gemma sorozat harmincharmadik kötetének szerzőjétől, aki a <em>megszelídített vers</em> című művében
        pontosan leírja, miként matat, kanalaz mohón a költő magyarhonban vagy épp a háborúkban. Gondolataim <b>Orcsik
            Roland</b> szavaival zárnám, ki szerint: „A kevert identitásom forma, médium, amelyen keresztül testet ölt
        az identitás cirkuszának egyetemes parabolája.”
    </p>
</body>

</html>