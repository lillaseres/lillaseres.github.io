<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Holokauszttéma az irodalomban</title>
    <link rel="stylesheet" href="style_css/style.css">
</head>

<body>
    <h3> Holokauszttéma az irodalomban</h3>
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Abból a nyelvi problémából adódóan, hogy a holokauszt egy különálló elnevezést kapott, ez elég bizonyítékot ad
    arra, hogy elismerjük, ez egy olyan egyedi esemény, ami semmi mással nem hasonlítható össze, hiszen nyelvünk
    fogalomkészlete nem volt elég a meghatározására. Ez a téma körül állandó viták folynak, ugyanis egyesek
    összehasonlítónak vélik a szovjet rezsimmel, illetve más népirtásokkal. Közös vonások ugyan vannak, azonban
    kijelenthetjük, hogy mindkét oldal sajátos nehézségeket hordoz.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Számos holokauszttéma ihlette műalkotás született a haláltábor alatt, és felszabadítása óta, de mit is nevezünk
    műalkotásnak? A műalkotás a befogadó ízlésén alapszik, vagyis a művészet értéke a befogadásban áll. A műalkotás
    gyönyörködtet, esztétikai élményt nyújt, érzelmi hatást vált ki a befogadóból. Ebből adódóan több probléma is
    megfogalmazódott a téma körül. Elsősorban, hogy miféle élmény az, ami a szenvedést és a halált járja körül. Joga
    van-e a művésznek esztétizálni a haláltábort, és nekünk, olvasóknak jogunk van-e gyönyörködni benne? A művész az
    alkotás folyamata alatt szükségszerűen át is alakítja művét. Vajon mennyire megengedhető ez a holokauszt esetében?
    Az alkotó mennyire bánhat szabadon a tényekkel, ha egy ilyen komoly téma kerül homloktérbe. Vagy épp létezik-e olyan
    műforma, ami alkalmas a borzalmak bemutatására. A kérdések minden esetben a mű és a valóság viszonyára, illetve a
    XX. századi európai népirtás körüli társadalmi beszédmódra világítanak rá. A holokausztról alkotott irodalmi és
    egyéb művészi alkotás létezését vonják kérdőre. Elie Wiesel szerint „egy Auschwitzról szóló regény nem regény, vagy
    nem Auschwitzról szól". E nézőpont arra reflektál, hogy csak a szemtanúi tapasztalattal rendelkezők képesek
    hitelesen írni az adott témáról. Úgy gondolja, a műalkotás nem fejezi ki kellőképp, vagy inkább elvonja a figyelmet
    a rettenetes történelmi eseményekről. Még az emlékiratok sem csupán a rideg valóságot közlik, hanem a szerző ötvözi
    a saját értelmezésével, véleményével és korábbi tapasztalataival. Ez pedig máris a reális világ egy torzított
    formáját tárja a befogadók elé.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; A művészet azonban rendelkezik egy olyan hatalommal, ami képes felülírni a mindennapi, tapasztalaton túli
    képzetet és áthidal a haláltáborokból az utána következő világokba, vagyis kapcsolatot teremthet a múlt és a jelen
    között. Egy jó holokausztmű mindenesetre kerüli a leegyszerűsítő ábrázolást és kifejezésmódot. Többek közt Radnóti
    Miklós is papírra vetette saját élettörténetét. Műveiben a háború és a munkatáborok léte történelmi katasztrófaként
    jelentkezik. Verseinek lírai énje bízik a jövőben, és reménykedik, hogy az utókor és az emberiség tanul a
    történtekből. Razglednicái jó példát mutatnak a naplószerű feljegyzéseire. Egy-egy mozzanatot örökítenek meg a tábor
    különböző helyszíneiből. Számára szerelme, Fanni mindig egy biztos pont, fogódzkodó volt, aki tartotta benne a
    reményt a legnehezebb időszakokban is. Verseiben sokszor használ megszólítást, ezzel idézi fel Fanni jelenlétét.
    Identitását tekintve nem vallotta magát hű zsidónak. Nyitott volt a klasszikus ókor és a kereszténység felé is,
    sorsa azonban nem erre utal. Költőként leginkább a magyar nemzettel azonosította magát. Szülőföldje iránt mélységes
    kötődést mutatott, amit a Nem tudhatom című versével alá is támaszt. Ha a század másik nagy költőjével, Pilinszkyvel
    szeretnénk összehasonlítani, alapvető különbséget figyelhetünk meg, ami nem is olyan meglepő, ha tudjuk, hogy ő a
    másik oldalról, vagyis egy katona szeméből látta az eseményeket. Költészetében a lágertémára nem mint történelmi
    katasztrófaként tekint, hanem sokkal inkább egy mindig fennálló, általános problémára, ami a holokauszt által jut
    kifejezésre. Egy tökéletes példa erre a Harmadnapon című műve, ahol a történéseket egy bibliai idősíkkal vegyíti. A
    krisztusi szenvedést egy tömegméretű pusztulással ábrázolja, és ezzel együtt egy másodszori megváltást ajándékoz a
    szenvedőknek. Örkény István, a magyar groteszk és fekete humor kitűnő képviselője Radnótihoz hasonlóan
    azonosulhatott a munkatáborok közel sem pozitív élményeivel. Az egyperces novelláiról is ismert író rövid, mindössze
    pársoros műveiben formailag és tartalmilag is a minimalizálásra törekszik. Tömör, de ugyanakkor sokatmondó és
    elgondolkodtató gondolatfoszlányaiban egy mindennapi, közismert nyelvhasználatot alkalmaz, és ezzel minden réteghez
    eljutnak szavai. Egy olyan példázatszerű világot teremt, amiben a befogadó a saját élettörténetét ismerheti fel
    nyitottsága függvényében.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kertész Imre, nemzetünk egyetlen irodalmi Nobel-díjasa, egy nagyszabású regénnyel próbálja megörökíteni a
    munkatáborokban szerzett tapasztalatait, a Sorstalansággal. Az életrajzi élmény ihlette könyvét kétévnyi várakozás
    után sikerült megjeleníteni, azonban ekkor sem örvendett nagy sikernek. A kritika szerint a regény főhőse enyhén
    groteszk jellegeket hordoz, és leginkább ez akadályozza meg abban, hogy a történelmi katasztrófa igazi művészi
    megfogalmazása kifejezésre juthasson. Csak később 2002-ben kapta meg a legmagasabb kitüntetést a holokausztról és az
    önkényuralomról szóló műveiért. Az előbb említett alkotásával nem egy jó regényt akart megteremteni, hanem az egyéni
    traumáit szerette volna kifejezni és megérteni. Persze nem kell azt hinnünk, hogy egyáltalán nem foglalkoztatta a
    díj, de alapvetően nem ez volt a célja. Amikor kiadták, akkor jött rá, hogy lett egy másik értelemben vett
    egzisztenciája, regényeket kell írnia, hiszen regényíró lett. Tulajdonképpen pszichológiai megnyugvásáért menekült
    az írásba és ez tette őt íróvá.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; A Sorstalanság címét nézve több mindent is magába foglal. Jelentheti először is a gyökértelenséget, ugyanis a
    főszereplő, Köves Gyuri egy tizenöt éves fiú úgymond gyökértelen. Sem családjához, sem faji hovatartozásához nem
    mutat szoros kapcsolatot. Szülei ugyanis elváltak, ő pedig a konfliktus kétféle változatát hallja, és nem tudja
    eldönteni, melyik az igaz, de számára egyik fél sem ad kellő biztonságérzetet. Ugyanakkor azt sem tudja, hogy
    nemzetileg zsidó-e vagy magyar. Ez már inkább az identitásválságra utal, ami végigvonul az egész művön. Ez a számára
    megmagyarázhatatlan kérdés ott kezdődik, amikor a könyv elején családja próbálja megértetni vele, hogy ő zsidó, és
    tiszteletben kell tartania a hagyományait, viszont ő egyáltalán nem érzi magát annak. A táborban később ugyanúgy
    zsidónak minősül, hiszen ez volt az oka, amiért odakerült, viszont egy vallásos finn sajgecnek, jiddisül nem zsidó
    férfinak nevezi a főszereplőt, tehát ekkor már magyarnak van tekintve. Ezért egy bizonytalan identitással rendelkező
    fejlődő kisfiúnak ez a tapasztalat csak még több kérdést szült a fejében, és rákényszerült, hogy sodródjon az árral.
    Ezzel egy időben kitartó is, hiszen számtalanszor lett volna alkalma feladni az élettel való küzdelmet, de mégsem
    tette. Amikor pedig a tábort felszabadítják, jelentkezik a lehetőség, hogy külföldre költözzön és egy teljesen új
    életet kezdjen, de ő nem ezt választotta. Végig hű maradt a merőben labilis életéhez. Az eseményeket Köves Gyuri, a
    főszereplő szemszögéből láthatjuk. Egyes szám első személyben ír, jelen időben. Ez egy nagyon fontos sajátossága a
    könyvnek, ugyanis ezzel érzékelteti a szerző, hogy Auschwitz nem múlt el, nem zárult le. Egy jelen idejű
    tapasztalatként ír róla úgymond naplószerű formában, ezért tekinthetjük műfajilag önéletrajzi regénynek
    természetesen amellett, hogy maga Kertész is megjárta a haláltáborok poklát. Azonban a cím értelmezéséhez hasonlóan
    műfaji besoroltsága sem egyértelmű. Lehet filozófiai regény is, hiszen a történet során Köves Gyuri olyan filozófiai
    kérdéseket boncolgat, mint a boldogság, a sors, a sorstalanság vagy a szabadság kérdése. Ugyanakkor történelmi
    regény is, mivel egy fontos történelmi momentumot, a második világháború eseményeit veszi alapul. A műre a keretes
    szerkezet jellemző, mert helyszínét nézve Budapestről indul a történet, és ott is fejeződik be.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; A holokauszttémát tehát sokan foglalták szövegbe annak ellenére, hogy egyesek szerint erre semmi joguk nem volt
    az elkövetőknek, és komoly következményeket kellett volna, hogy maga után vonjanak. Mindezek mellett számos film is
    készült a tragédiáról. Kertész Imre Sorstalanságát Koltai Lajos filmesített meg, aminek érdekessége, hogy a
    forgatókönyvet maga a könyv írója írta. Azonban ezen kívül több sikeres rendező is vászonra vitte a történelmi
    katasztrófát. Ilyenek például Az élet szép, a Jób lázadása vagy a Schindler listája című filmek.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Felhasznált irodalom:
    <br> Pethőné Nagy Csilla: Irodalom 12, 2013
    <br> Internetes forrás:
    <br><a target="blank"
        href="https://litera.hu/magazin/tudositas/kertesz-imre-fogadtatasa.html">https://litera.hu/magazin/tudositas/kertesz-imre-fogadtatasa.html</a>
    <br><a target="blank"
        href="https://zanza.tv/irodalom/osszegzesek/muveszet-szuletese-az-irodalom-hatarteruletei-mualkotasok-befogadasa">https://zanza.tv/irodalom/osszegzesek/muveszet-szuletese-az-irodalom-hatarteruletei-mualkotasok-befogadasa</a>

</body>

</html>