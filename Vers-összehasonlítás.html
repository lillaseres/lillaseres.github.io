<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Vers-összehasonlítás</title>
    <link rel="stylesheet" href="style_css/style.css">
</head>

<body>
    <h3> Vers-összehasonlítás</h3>
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; József Attila és Petri György is életük utolsó szakaszában voltak, amikor ezek a verseik megszülettek.
    Mindketten készültek a halálra, csak más körülmények között. Temérdek hasonlóság jelentkezik a két mű között.
    Ezekből emelnék most ki néhányat, kezdve a versek címétől egészen lezárásukig.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; A Talán eltünök hirtelen... cím kétségtelenül a halál előszelét jelzi. Eközben a Sláger egy zeneszámra, esetleg
    valami felkapott hírre enged következtetni, de jobban belemerülve azt is jelentheti, hogy az író halála egy sláger
    lesz. Témájukat tekintve mindkét versben a lírai én szembesül azzal, hogy élete véges, és szemügyre veszi, tudott-e
    élni az élet adta lehetőségekkel. József Attila versének szerkezetét nézve versszakonként váltakoznak az idősíkok. A
    középpontban a jelen áll, de ez a jelen a múlt következménye, és meghatározza a jövőt is. Egy ilyen jövőbeli
    kijelentéssel indul, majd minden versszakban szembesíti a jelent és a múltat, úgy, hogy a jelen képe magában
    foglalja a jövő befejezettségét, az élet folytathatatlanságának motívumát. A költő önmagát vádolja elrontott,
    elhibázott életéért. A negatív múltja miatt, egy negatív jelen és jövőképet állít fel. A legfőbb hibája, hogy az
    életet öröknek hitte, és most rádöbbent, hogy megöregedett. Ezt jelképezi az évszakváltozás a versen belül. A
    bimbós, zöld vadontól a száraz ágak zörgéséig. Egyetlen hasonlat a „Talán eltünök hirtelen, akár az erdőben a
    vadnyom". Megszemélyesítés a „Bánat szedi szét eszemet" és a „Korán vájta belém fogát a vágy", ami egyben
    soráthajlás is. Alliteráció a „szedi szét" és a „várhattam volna". Az egyedüli fokozás a „Majd árva lettem, mostoha
    s kiröhögtem az oktatómat." Az egész művön átvonul egy ellentét az idősíkok váltakozása miatt, de egyes szavaknál is
    megjelenik mint például a megbánás-dac vagy a zöld-száraz. A művet keresztrím jellemzi. A vers nagyban hasonlít a
    bibliai tékozló fiú vallomására, azonban van egy döntő különbség. A tékozló fiú teljes bocsánatot nyer apjától, míg
    a vers vallomástevője maradéktalanul magára marad. Ez a vers egy magányos ember létösszegzése, búcsúja az élettől. A
    költő már nem cselekszik, csak „könnyezve hallgat".
    <br> Petri György műve lényegesen hasonlít József Attiláéra. Az idősíkváltozás itt is ugyanúgy jelen van. Az
    elmúlást veszi alapul. Egy számadást ír, és ráeszmél, amire az előző költő is rájött, vagy akárcsak Kosztolányi a
    Hajnali részegségben. Az életüket vendégként élték mindannyian. A versben az egyedüli fokozás az „elhasználódtam
    ennyi év alatt. Kíméletlenül használtam magam,". Ezen belül az elhasználódtam és használtam variációk. Az energia és
    az alacsony hatásfok ellentétek. Az „alacsony a gép hatásfoka" egy metonímia. Egyetlen soráthajlást tartalmaz, ez az
    „ötven év felett változni, változtatni nem lehet". Itt a változni, változtatni tőismétlés és egyben alliteráció is.
    A „Lamentálni vagy dühöngeni kár" egy halmozás. A „megvénülés sivataga" egy metafora. Tartalmaz egy párhuzamot is,
    ez a „megvénülés sivataga vár", és a „kicsit még élek, aztán meghalok". Az első versszakot keresztrím jellemzi, a
    másik kettőt pedig páros rím. A vers beszélője számadást ad életéről. Szeretett volna valami nagyot alkotni, ezért
    is adta művének a Sláger címet, de megöregedett, és beletörődik halálába.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Legfőbb hasonlóság a két versben a halálra készülés. Mindkét mű egy számadás, melyben ráébrednek, nem tettek
    eleget az életük során. Mire megírják verseiket beletörődnek elmúlásukba, és rövid időn belül mindketten meghalnak.
    Megindítanak arra, hogy elgondolkodjunk, miként éljük ezt a rövid életünket, hogy mire számot kell adni, tudjunk
    valami értékeset felmutatni.

</body>

</html>