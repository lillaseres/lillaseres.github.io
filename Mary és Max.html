<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mary és Max</title>
    <link rel="stylesheet" href="style_css/style.css">
</head>

<body>
    <h3> Mary és Max</h3>
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; A Mary és Max számomra egy furcsa film volt. Nem szoktam gyurmaanimációt nézni. Illetve a tartalmában sem
    hasonlít az általam nézett filmekre. Sokkal jobban szeretem a komédiákat, és nem pedig a komolyabb hangvételű
    filmeket.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Szerintem a lottó és a hal Max életét jelképezi. A halak meghalnak, majd Max vesz egy újat, és mindig ugyanúgy
    nevezi el a következőt is, csak a szám változik előtte, akárcsak az uralkodóknál. A lottózáskor pedig mindig
    ugyanazokat a számokat jelöli meg. Ezek periodikusan ismétlődő jelenségek, akárcsak Max élete, aki egy körforgásban
    él, és nem szeret kimozdulni a komfortzónájából.
    <br> Mary nem értette az anyja viselkedését, mikor kisebb volt, de mikor felnőtt ő is ugyanolyanná vált. Annyira
    elrabolta az alkohol, hogy azt sem vette észre, hogy a férje otthagyta. Ez is egy körforgásszerű jelenség.
    Valószínűleg az ő gyerekének is ez a sorsa. Lehet, hogy Max szülei is kísértetiesen hasonlítottak Maxre, de róluk
    nem tudunk meg semmit sem a filmből.
    <br> A "Mindenekelőtt szeresd önmagadat!" kijelentés végigkíséri a filmet. A két főszereplő erre próbálja ösztönözni
    egymást. Holott egyikük sem szereti saját magát. Maryt az anyajegye miatt csúfolták, Maxet pedig a betegsége miatt,
    mivel nem tudta felismerni az érzéseket, és mindig magánál kellett tartania a füzetét, ahova ezeket leírta, és
    rajzokkal ábrázolta. Először nem sikerült rávenniük egymást a szeresd önmagadat dologra. Mary megműttette az
    anyajegyét. Azt hitte, többé nem fogja csúfolni senki, de tévedett. Aki csúfolódni akar, úgyis megtalálja a módját.
    Később már az öngyilkosságra is gondolt, de úgy döntött, mégsem teszi ezt. Max pedig nem értette, hogy miért hiszi
    mindenki azt, hogy ő nem normális, mikor mindenki más körülötte bedugja fülét és már szó szerint táncol a
    buszmegállóban, és ők számítanak normálisnak. Szerintem a film végére a szereplők sikeresen megszeretik magukat,
    mivel Mary is rádöbbent, hogy sokkal többet ér, ha repülőjegyre költ, és meglátogatja barátját, Maxet, és nem pedig
    arra, hogy másoknak megfeleljen.
    <br> A színeket nézve Ausztráliában a barna dominál. Ez Mary kedvenc színe, és a sivatag színére is vonatkozik.
    Amerikára a szürke szín jellemző. A szmogos "betontenger", ahol csak az emberek nyelve, és Max sapkáján a bojt a
    piros. Az összes többi dolog szürke és unalmas. Akárcsak Max, a saját szűk keretei között mozgó férfi élete. Ehhez
    képest Ausztrália érdeklődőbb, fiatalabb személyiségnek van ábrázolva, ami valamivel színesebb mint Amerika.
    Összefoglalva a színek a szereplők személyiségét, szemléletmódját tükrözik.
    <br> Mary és Max két különböző ember, de sok közös vonásuk van. Például mindkettőnek m-el kezdődik a neve. Lehet,
    hogy Mary pont ez miatt választotta Maxet a telefonkönyvből. Megegyezik bennük az is, hogy mindketten szeretik a
    Nobleteket és a csokit. Illetve egyiküknek sincsenek barátaik. Épp ez miatt lettek olyan jóba.
    <br> Furcsának találtam, hogy sohasem találkoztak személyesen. Végre, amikor Mary összegyűjtötte a pénzt, és elment
    Maxhez, addigra Max meghalt. Ez is biztosan valamire utal, de nem jöttem rá, hogy mire.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Amikor leültem megnézni a filmet, arra számítottam, hogy egy régimódi, fekete-fehér gyerekmese lesz a
    gyurmafigurák miatt, de ez a gondolat gyorsan elszállt. Semmiképpen sem ajánlanám egy kisgyereknek. Ahhoz képest ez
    túl komoly. Összességében nem volt egy rossz film, de én más stílust szeretek.

</body>

</html>