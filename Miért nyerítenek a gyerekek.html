<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Miért nyerítenek a gyerekek</title>
    <link rel="stylesheet" href="style_css/style.css">
</head>

<body>
    <h3> Miért nyerítenek a gyerekek?</h3>
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Bizonyára mindenki találkozott már merev stílusú emberekkel. Legyen az valamilyen magasabb pozíciót betöltő
    személy szemléltetésül főnök, vagy akár egy munkatárs, barát. Ez bizonyos esetekben pozitív tud lenni, de veszélyes,
    hogy az illető áteshet a ló túloldalára, ez történt ebben a novellában is. Az ilyen egyének nem túl közkedveltek.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; A mű egy kórusról és a pedagógusukról szól. A köztük kialakult viszonyról és a tanár modoráról. Sajtos Áron
    bácsi a konvencionális vaskalapos tanárok közé tartozik. Zeneoktató létére cefetül erélyes, akár egy parancsnok. Ezt
    a nebulók megneheztelik, ami a szerzemény végén fogalmazódik meg.
    <br> Címe egy kérdés, amit mi is jogosan feltehetünk, ha elolvastuk a művet. Első pillantásra megtévesztőnek tűnt,
    mert a gyerekek nem szoktak nyeríteni, de arra lehet asszociálni, hogy az irodalmi alkotás eklatáns választ fog adni
    az utolsó sorok végéhez érve. Ezt sajnos mégsem jelenthetem ki. A mű végén, még nagyobb kérdőjelekkel a fejünkben
    skubizunk, hogy vajon miért is nyerítenek a gyerekek.
    <br> Áron bácsi tekintélye már az első állításokat olvasva megmutatkozik. Sejteni lehet, hogy az egész művön végig
    fog vonulni egy szigor. A műalkotás az in medias res elven alapul, hiszen elbeszélőnket rögtön a meghallgatás
    közepén találjuk. Kétségkívül a leírások vannak túlsúlyban, párbeszéd egyáltalán nem található. A novella tetőpontja
    a nyakkendő nélküli kórustag madártejtől való megfosztása. A történet csattanója egyben megoldás is. Voltaképpen a
    fiúk erős kezű oktatójuktól csak úgy tudtak megszabadulni, hogy az nem definiált módon a gyorsérlelőbe esett.
    <br> A helyszínek nincsenek konkrétan deklarálva. A történések területe három főbb színtérre tagolódik. A felső
    tagozatosok ebédlőjére, a próbák helyére, a teremre, ahol felléptek és a mérlegelőre, a madártej kiosztásának
    terére. Pontos helymegnevezés azonban nincs, ebből kifolyólag a megye bármely városában játszódhatna. A csarnokban
    fülledt volt a levegő a zsúfoltságtól. Biztosítva az ifjú énekesek kedvének elzsákmányolását nemcsak a
    csintalankodástól, hanem az énekléstől is. A tanár szigorúságát szinte a levegőben lehetett érezni. Fontos
    megemlíteni az utazást is, ami mindig egyfajta keresés. Általánosságban véve célja a béke, az igazság, a boldogság
    megtalálása. Ez a koncert utáni hazaúton be is teljesedett.
    <br> A rövid történet csattanója este játszódik. A sötét a rejtélyre utal. Nem látják, pontosan mi történt a
    tanárral. Az időintervallumot sem tudjuk. Az egész fordulatot sűrű köd fedi.
    <br> Az elbeszélő maga egy szereplő. Egyes szám első személyben meséli el a történetet. Témája személyes, mindent az
    ő szemszögéből ismerünk meg.
    <br> A novellában gyakoriak a beszélő nevek, bár ezek kicsit összekeveredtek. Két főszereplőnk, Sajtos Áron bácsi a
    kegyelmet nem ismerő, mindent és mindenkit eltipró tanár. Továbbá Savanyú Jóska a megszeppent és ártatlan kisdiák,
    avagy a mű elbeszélője. A savanyú inkább a pedagógust jellemzi, míg sajtos lehetett volna a tapintatos és lágy
    növendék.
    <br> A műalkotás a realista és a naturalista stílus között mozog. Offenzív részleteket is bemutat. Az egész művön
    átvonul a fegyelem. Leírja, hogy a tanár mennyire ádáz módon fogalmaz és cselekszik. Ezzel ellentétben a csattanót
    nem részletezi, sőt homályos lepel borítja azt.
    <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Összegezve az emberek tisztelik a szigorú és igazságos vezetőket, de mint minden mással, ezzel sem lehet
    túlzásba esni, mert idő kérdése és fellázadnak ellene. Felkeltheti érdeklődésünket, hogy vajon mit fognak kapni a
    diákok tettükért a következő találkozás alkalmával. Vagy hogy egyáltalán lesz-e erre alkalom.

</body>

</html>